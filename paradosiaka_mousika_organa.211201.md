

**  Eλληνικά Λαϊκά Μουσικά Όργανα και η Επτανησιακή Μουσική Παράδοση**

Πρόλογος

**  **Στην παρούσα εργασία επιχειρείται μία συνοπτική αναφορά στα ελληνικά λαϊκά μουσικά όργανα, τα είδη τους και το πως αυτά διαμόρφωσαν την ελληνική λαϊκή μουσική παράδοση. Στο μεγαλύτερο μέρος τους οι πληροφορίες του κειμένου έχουν ως κύρια πηγή το βιβλίο του Φοίβου Ανωγειανάκη (1915 – 2003),  «Ελληνικά Λαϊκά Μουσικά Όργανα» (1991).

   Ο συγγραφέας του βιβλίου είχε αναγνωρισθεί για την προσφορά του στην ελληνική μουσική και η μουσικολογική του έρευνα  γύρω από τα ελληνικά μουσικά όργανα και την μουσική παράδοση της χώρας μας είναι μακρόχρονη και τεκμηριωμένη. Η συλλογή του Φ. Ανωγειανάκη από μουσικά όργανα είναι η πλουσιότερη στην Ελλάδα και χάρη στην δωρεά της συλλογής του στο ελληνικό δημόσιο, ιδρύθηκε το  «Μουσείο Ελληνικών Λαϊκών Μουσικών Οργάνων» (Διογένους 1- Πλάκα).

  Στο δεύτερο μέρος της εργασίας αναφέρονται οι κυριότεροι εκπρόσωποι της επτανησιακής σχολής, η προσφορά του μουσικού αυτού είδους στην ελληνική μουσική παράδοση και ο ρόλος που έπαιξε στη σύνδεση της Ελλάδας με τη δυτική μουσική. Αυτή η παράθεση θεωρείται αναγκαία για την κατανόηση της επίδρασης της Επτανησιακής σχολής στην στροφή της ελληνικής μουσικής προς τη Δύση και τον τρόπο που βοήθησε το ρεύμα αυτό στην αποκόλληση της μουσικής παράδοσης από τα καθαρά λαϊκά στοιχεία καθώς και  τη γνωριμία της με τους μεγάλους δημιουργούς της Δυτικής κλασικής μουσικής.

  Η παρουσίαση αυτή θα μπορούσε να έχει σκοπό την ενημέρωση του αναγνώστη για τον πλούτο της λαϊκής ελληνικής μουσικής και την τροφοδότησή του με ιδέες για τη χρήση αυτών των πληροφοριών για εκπαιδευτικούς σκοπούς όπως για παράδειγμα την περίπτωση της χρήσης αυτού του υλικού από εικαστικούς εκπαιδευτικούς, ως μέσο γνωριμίας των μαθητών τους με τα παραδοσιακά μουσικά όργανα και την αισθητική – εικαστική τους απόδοση ή σε συνεργασία με τον μουσικό εκπαιδευτικό, την δημιουργία διαδραστικής εργασίας, έργων ή εγκατάστασης. Στο κείμενο που παρατίθεται αναφέρονται όλα τα μουσικά όργανα και όλα τα ηχητικά αντικείμενα που αναφέρει ο Φ.Α στο βιβλίο του, πολλά από τα οποία εντυπωσιάζουν με την αισθητική τους, την πρωτοτυπία των υλικών και των μέσων που χρησιμοποιήθηκαν αλλά και με τον ευφάνταστο τρόπο που η ύλη και τα φυσικά αντικείμενα μετασχηματίζονται ή χρησιμοποιούνται αυτούσια από το παιδί ή τον ενήλικα και εν τέλει δημιουργούν ήχο, μουσική, επικοινωνία και πολιτισμό.

Ιστορικό πλαίσιο

  Αρχικά αναφερόμενοι στην λαϊκή μουσική παράδοση της Ελλάδας ουσιαστικά μιλάμε για την τέχνη της περιόδου από την κατάρρευση της βυζαντινής αυτοκρατορίας και έπειτα, την περίοδο της τουρκικής σκλαβιάς και την μετέπειτα πορεία του νεοσύστατου ελληνικού κράτους. Αν και η περίοδος που η Ελλάδα βρισκόταν κάτω από τον τουρκικό ζυγό έδρασε ανασταλτικά για την ελεύθερη ανάπτυξη της μουσικής παρόλα αυτά το Βυζάντιο μας κληροδότησε το βυζαντινό μέλος και έφτασε την μονοφωνική μουσική σε επίπεδο τελειότητας. Καλλιεργήθηκε επίσης το ελληνικό δημοτικό τραγούδι που τις αρχές του ανιχνεύουμε ήδη από τα πρώτα χριστιανικά χρόνια (Ανωγειανάκης 1991:15,16).

  Εδώ πρέπει να αναφερθεί ότι το δημοτικό τραγούδι χωρίζεται σε δύο κύκλους των ακριτικό που αφορά τη ζωή και τους αγώνες των άκριτών στα σύνορατης βυζαντινής αυτοκρατορίας και τον κλέφτικο που δημιουργείται στα τέλη των Βυζαντινών χρονών έως το 1821 και εκφράζει την αγάπη την ξενιτιά, τα μοιρολόγια, ιστορικά γεγονότα κι άλλα, τη ζωή δηλαδή των Ελλήνων. Χρησιμοποιείται πολύ συχνά και ο όρος λαϊκό τραγούδι για να δηλώσει το ίδιο πράγμα παρόλο που στην μουσικολογία δεν θεωρούνται ταυτόσημοι όροι. Ο όρος δημοτικό τραγούδι αναφέρεται στα παλιά τραγούδια ενός λαού ενώ με τον όρο λαϊκό τραγούδι γίνεται αναφορά στα νεότερα τραγούδια. Ανάλογοι όροι χρησιμοποιούνται και για τα μουσικά όργανα . Ο ζουρνάς η λύρα και το νταούλι για παράδειγμα είναι δημοτικά μουσικά όργανα ενώ η κιθάρα το κλαρίνο και το βιολί είναι λαϊκά μουσικά όργανα (25).

  Αναφέροντας τα ελληνικά μουσικά παραδοσιακά όργανα δεν περιλαμβάνουμε μόνο τα όργανα που διαπιστωμένα εφευρέθηκαν η πρωτοχρησιμοποιήθηκαν στον ελλαδικό χώρο αλλά και όλα όσα εισήχθησαν απέξω αλλά χρησιμοποιήθηκαν και τραγούδησαν τους πόθους και τους καημούς του λαού μας. Είναι γνωστό πλέον από την εθνομουσικολογία ότι όλα τα μουσικά όργανα της αρχαιοελληνικής εποχής είχαν εφευρεθεί και εισαχθεί εκτός του ελλαδικού χώρου (357). Αξίζει να σημειωθεί εδώ ότι τα αρχαιότερα δείγματα μουσικών οργάνων έως και σήμερα έχουν βρεθεί στο αρχαίο μονοπάτι που οδηγεί από τη Γαλλία στην Γερμανία και έχουν ηλικία πάνω από 30.000 χρόνια. Πρόκειται για φλογέρες φτιαγμένες από οστά ζώων η καλάμια. (βιβλ)

  Στα χρονια της Τουρκοκρατίας πολλά τούρκικα μουσικά όργανα υιοθετήθηκαν από τους Έλληνες και χρησιμοποιήθηκαν εκτενώς στην λαϊκή μας παράδοση (357).

Τα είδη των μουσικών οργάνων :

** Ιδιόφωνα**: Τα ζίλια, το κουδούνι, η μασά, η τζαμάλα,το τρίγωνο. Παλαμάκια-Στράκες. Χτυπήματα ποδιών, χεριών.

  Τα νομίσματα, οι μασούρ - πλεξίδες, το σουργούτ, τα κουτάλια, τα μαγειρικά σκεύη, τα ποτηράκια, το κομπολόι. Ηχητικά αντικείμενα: το σήμαντρο το κόντιο, η ροκάνα, η ρέντελα, η βολαχτήρα, ο ανεμοδείκτης- σκιάχτρο, οι πυροβολισμοί, τα «χαρτάκια» στον χαρταετό, το ποδήλατο κτλ.

**  Τα ζίλια**: Είναι μεταλλικά κύμβαλα φτιαγμένα από δύο στρογγυλούς δίσκους σιδερένιους η μπρούτζινους και έχουν μια μικρή τρύπα ο καθένας στη μέση.

  Η ποιότητα του ήχου τους εξαρτάται από το πάχος τους. Υπάρχουν λεπτοί δίσκοι που βγάζουν λεπτό ήχο, κρυστάλλινο, και χοντροί δίσκοι με πιο βαρύ ήχο. Κυρίως όμως η ποιότητα εξαρτάται από τον τρόπο κατασκευής τους και πολύ καλά θεωρούνται αυτά που έχουν καθαρό και δυνατό ήχο. Αυτό εξαρτάται από την εμπειρία και την ευαισθησία του κάθε κατασκευαστή στην ακοή. Η πείρα του μετράει πάρα πολύ γιατί δεν υπάρχουν σαφείς κανόνες για την κατασκευή των δίσκων και σίγουρα μόνο επάνω στο δούλεμα μπορούν ο σιδεράς και ο μπρουντζάς να βρουν πόσο πρέπει να σφυρηλατηθεί και να λεπτύνει το μέταλλο ώστε να βγει ο επιθυμητός ήχος.

  Τα ζίλια χτυπιούνται μεταξύ τους, ουσιαστικά τρίβονται το ένα με το άλλο και βγάζουν στα χέρια ενός καλού παίκτη, μέσα από αυτή την σύγκρουση, μελωδίες που συνοδεύουν ρυθμικά τον χορό κυρίως στην ηπειρωτική Ελλάδα. Τα συναντάμε μαζί με άλλα λαϊκά όργανα μέχρι και τον Β΄ Παγκόσμιο πόλεμο και στη Μακεδονία, στην Κρήτη στα νησιά κι αλλού. Δεν είναι μόνο ηχητικά όργανα αλλά λειτουργούν και ως αντικείμενα εξορκισμού, αποτροπής δηλαδή του κακού και η ιστορία τους χάνεται στα βάθη των αρχαίων ελληνικών χρονών (51,52). Παρά την αντίθεσή της εκκλησίας κατά τα πρώτα χριστιανικά χρόνια σε καθετί εθνικό όπως η εθνική μουσική τα

 

Στο ντοκιμαντέρ «Cave of Forgotten Dreams» (3D ταινία ντοκιμαντέρ του Werner Herzog, 2010), αναφέρεται ότι στην γύρω περιοχή του σπηλαίου Σωβέ στη Νότια Γαλλία, βρέθηκαν μουσικά όργανα, γλυπτά και χρηστικά αντικείμενα.

κύμβαλα επικράτησαν και διατηρήθηκαν σε όλη την βυζαντινή εποχή συνοδεύοντας τα γλέντια τους γάμους και τις χαρές των Βυζαντινών, ενώ χρησιμοποιούνται ακόμα και στον πόλεμο και η εικόνα τους βρίσκεται σε πάμπολλες εικονογραφίες μικρογραφίες και τοιχογραφίες και ταυτίζονται με τα βυζαντινά κύμβαλα ενώ παίζονται με παρόμοιο τρόπο.

**  Τα κουδούνια**. Η λέξη ‘κώδων’ απαντάται ήδη από τον 5ο αι. π.Χ σε αρχαιοελληνικά κείμενα.

  Τα κουδούνια συναντώνται σε τέσσερις βασικούς τύπους: το κουδούνι, το τσοκάνι, ο κύπρος και το σφαιρικό κουδούνι.

  Τα κουδούνια κατασκευάζονται κυρίως από τους Σαρακατσάνους

στην ηπειρωτική Ελλάδα, έχουν σχήμα πουγγιού, ενώ με διάφορες σχηματικές ή ονομαστικές παραλλαγές τα βρίσκουμε σε διάφορες περιοχές και νησιά της Ελλάδας.

**  Το τσοκάνι** : Μοιάζει με ισοσκελές τραπέζιο και επίσης παρουσιάζει παραλλαγές και απαντάται με διάφορες ονομασίες ανά την Ελλάδα και την Κύπρο (54,55).

  Ο Κύπρος με τραπέζιο σχήμα και αυτός, κρατάει το στενό του μέρος επάνω και φαρδαίνει στα κάτω άκρα του, έχει επίσης παραλλαγές ανάλογα την περιοχή, τόσο στα μεγέθη όσο και στο σχήμα και την κυρτότητα της βάσης και των χειλιών του.

**  Το σφαιρικό κουδούνι**: (ρωγοβίλι στην ηπειρωτική Ελλάδα), έχει διάφορες ονομασίες σε όλη την Ελλάδα, με αξιοσημείωτη την «αχελωνιά» της Κω. Το κουδούνι αυτό είναι «πρωτόγονης» κατασκευής, από όστρακο χελώνας και για σείστρο έχει μέσα του κρεμασμένο ένα πετράδι.

  Τα κουδούνια στην Ελλάδα διακρίνονται σε σφυρήλατα και χυτά. Τα πρώτα είναι φτιαγμένα από λαμαρίνα επιχαλκωμένη, ενώ τα χυτά, από μπρούτζο η ορείχαλκο (57,58).

Έως τις αρχές του 20<sup>ου</sup> αιώνα, ο ήχος στα κουδούνια σφυρηλατούνταν με ειδικό  σκάλιασμα. Οι νότες που έβγαιναν είχαν την έκταση ενός τεραχόρδου π.χ. ντο – ρε – μι – φα (60).

  Εργαστήρια κουδουνιών Υπήρχαν κυρίως στα Γιάννενα και την Άμφισσα ενώ στο δεύτερο παγκόσμιο πόλεμο έφτιαχναν κουδούνια και σε άλλες πόλεις της Ελλάδας. σήμερα ελάχιστα έχουν παραμείνει με κυριότερα αυτά της Κατερίνης της Κοζάνης της Θεσσαλονίκης της Λέσβου των Χανίων και της Κρήτης με κυρίως τουριστική χρήση.

  Η αποτρεπτική ιδιότητα του κουδουνιού έχει βεβαιωθεί από την εθνομουσικολογία και η αρχική του χρήση ήτανε κυρίως να προστατέψει το κοπάδι από τα κακά πνεύματα. Δεν έχει βρεθεί από την υλικά ήταν φτιαγμένα τα πρώτα κουδούνια με πολλές πιθανότητες να υπάρχουν στην χρήση φυσικών υλικών όπως το ξύλο, το κόκκαλο τα κοχύλια κα. Αργότερα χρησιμοποιήθηκε συνειδητά από τους τσομπάνηδες, από την εκκλησία σαν ήχος ειδοποίησης και καλέσματος των πιστών και βέβαια ως μουσικό όργανο σε δρώμενα διαφόρων εθίμων (64).

  Τα κουδούνια στα κοπάδια ενώ αρχικά χρησιμοποιήθηκαν για την αποτροπή του κακού και για πρακτικούς λόγους βοηθώντας δηλαδή τον βοσκό στη δουλειά του, στη συνέχεια συνδέθηκαν με το συναισθηματικό κόσμο και με ένα άλλο όργανο που χρησιμοποιούσε ο τσοπάνης, την φλογέρα. Κουδούνι και φλογέρα έγιναν σύμβολα της δουλειάς του η οποία απαιτούσε πια να έχει και καλό αυτί ώστε να συνταιριάζει τα κουδούνια μεταξύ τους και μαζί με την τον ήχο της φλογέρας ο μερακλής τσοπάνης,που την έφτιαχνε συνήθως μόνος του από ξύλο ή άλλο υλικό έβρισκε χαρά μέσα στη μοναξιά του (76). Άλλωστε για να συνταιριάξει καλά τα κουδούνια που θα χρησιμοποιούσες το κοπάδι του τα δοκίμαζε ξανά και ξανά πηγαίνοντας σε διάφορα εργαστήρια και ακούγοντας στα πολλές φορές ώστε να καταλήξει στον ήχο που του ταιριάζει και στην ποιότητα που αναζητούσε.

  Τα κουδούνια στον ελλαδικό χώρο έχουν τρεις διαφορετικές ιδιότητες την αποτρεπτική του ηχητικού αντικειμένου και του μουσικού οργάνου (77).

Εδώ θα αναφερθούν τρεις χαρακτηριστικές περιπτώσεις της ταυτόχρονης χρήσης των κουδουνιών ως μουσικών οργάνων, αποτρεπτικών και ηχητικών αντικειμένων. Η πρώτη είναι τα αναστενάρια στις 21 Μαΐου με τους αναστενάρηδες να φορούν σφαιρικά κουδουνάκια χορεύοντας και πηδώντας φωτιές. Η άλλη περίπτωση είναι στην εκκλησία που χρησιμοποιούνται δώδεκα κουδούνια στο θυμιατό και επίσης χαρακτηριστική περίπτωση είναι το έθιμο της συνοδείας κουδουνιών στα κάλαντα ειδικότερα το Σάββατο του Λαζάρου στην Ήπειρο. Υπάρχουν κι άλλες περιπτώσεις ασφαλώς σε όλη την Ελλάδα (78,79).

  Τέλος τα κουδούνια χρησιμοποιούνται σε κάποια λαϊκά μουσικά όργανα όπως στο δοξάρι της λύρας στην αχλαδόσχημη λύρα της Κρήτης,  στο τουμπελέκι Χαλκιδικής, στο νταούλι της Σκύρου και αλλού (79,80).

**  Η Μάσα**, η μασιά έχει δύο σκέλη που καταλήγουν σε κλώνους με ένα μικρό κύμβαλο στην άκρη τους . Οι κλώνοι είναι απέναντι ο ένας από τον άλλον έτσι ώστε Και όταν ενώνονται τα δύο σκέλη της το ένα κύμβαλο να χτυπά στο άλλο. Καθαρά ρυθμικό όργανο που συνοδεύει ως και σήμερα σε κάποιες περιοχές της Ελλάδας τα κάλαντα.

**  Η Τζαμάλα** είχε παρόμοια χρήση και την κρατούσαν με το ένα χέρι και με το άλλο τραβούσαν το σκοινί που ενώνει τα δύο ξύλινα μέρη της έτσι ώστε να χτυπούν μεταξύ τους και να βγάζουν τον ήχο του κρόταλου.

**  Το τρίγωνο** επίσης ήταν και είναι ακόμη συνοδευτικό όργανο στα κάλαντα, το οποίο ειναι ισοσκελές και σιδερένιο, κρατιέται με το ένα χέρι και χτυπιέται με ένα σιδερένιο κυλινδρικό ραβδάκι με το άλλο χέρι.

**  Τα παλαμάκια, οι  στράκες, τα χτυπήματα **στο έδαφος με τα πόδια, τα χτυπήματα των χεριών στην κοιλιά, στους μηρούς, το στήθος συνόδευαν και συνοδεύουν ακόμα τα τραγούδια, τη μουσική αλλά και τους θρήνους τους στην Ελλάδα, όσο και σε όλο τον κόσμο οι άνθρωποι. Τονίζοντας έτσι τον ήχο της μελωδίας και του χορού με χαρακτηριστικό παράδειγμα τους Κρητικούς που χτυπούν δυνατά το πόδι τους στο πεντοζάλι. Η χρήση του σώματος στην μουσική παράδοση των λαών υπάρχει από πολύ παλιά και στις μικρής κλίμακας κοινωνίες σε όλους τους λαούς  (90-91).

  **Τα νομίσματα** είναι πολύ παλιά συνήθεια να κρέμονται ως κοσμήματα στην γυναικεία φορεσιά. Στον χορό έδιναν έναν ρυθμικό ήχο και λειτουργούσαν ως ηχητικά αντικείμενα. Επίσης λειτουργούσαν ως φυλαχτά, αλλά πέρα από την μουσική η αποτρεπτική τους χρήση είχαν και πρακτικό σκοπό. Φοριούνταν Ως κοσμήματα και μεταφέρονταν έτσι εύκολα στις περιπτώσεις διωγμών που ήταν πολύ συχνή στην περίοδο της Τουρκοκρατίας.

**  Οι μασούρ - πλεξίδες** όπως και **το σουργούτ** χρησιμοποιούνταν ως διακοσμητικά αλλά και μουσικά ηχητικά αντικείμενα είχαν και οι πρώτες αποτελούνταν από ασημένιους κόμπους και μασούρια που κρέμονταν από τα μαλλιά η πλεκόταν μαζί τους, ενώ το σουργούτ ήταν στολίδι με σχήμα άνθους που φοριούνταν πολλά μαζί στο μαντήλι του κεφαλιού των γυναικών της Θεσσαλονίκης και έδιναν με την κίνησή τους λεπτό μεταλλικό ήχο.

**  Τα κουτάλια** είναι κυρίως ξύλινα και χρησιμοποιούνται και για το φαγητό. Έχουν σκληρό και διαπεραστικό ήχο και χρησιμοποιούνταν κυρίως στους αντικριστούς χώρους των ελλήνων της μικράς Ασίας και των νησιωτών. Το παίξιμο τους είναι αρκετά δύσκολο και ο ήχος τους ποικίλει σε αποχρώσεις ενώ παίζονται μόνα τους είμαι συνοδεία άλλων μελωδικών οργάνων (92,93).

**  Τα μαγειρικά σκεύη όπως κατσαρόλες ταψιά** κι άλλα χρησιμοποιήθηκαν κυρίως σε έθιμα παλαιότερα όπως σε αυτό το έθιμο της 1 Μαρτίου που έδιωχνε ο ήχος τους τα ζωύφια τους κοριούς και άλλα. Επίσης χρησιμοποιήθηκε το μπρούτζινο ταψί το λιγκέρι ειδικά στα αποκριάτικα τραγούδια στην Κω, το οποίο στριφογύριζαν με τα δάχτυλα χτυπώντας το ρυθμικά με δαχτυλίδι. Ανάλογη χρήση είχε στη Ρόδο και στην Ελασσόνα.

**  Τα μικρά και χοντρά ποτηράκια του κρασιού** έχουν χρήση ρυθμικού οργάνου συνοδεύοντας τραγούδια και χορούς και χτυπώντας τα μεταξύ τους συχνά μαζί και με άλλα μελωδικά όργανα.

**  Το κομπολόι** κρατιέται με το ένα χέρι ενώ με το άλλο τρίβεται πάνω στις χάντρες του μικρό κρασοπότηρο και με αυτό το αυτοσχέδιο όργανο συνόδευαν τα τραγούδια κυρίως παλαιότερα όταν δεν είχαν άλλα μουσικά όργανα. Το κομπολόι χρησιμοποιείται και ως ηχητικό αντικείμενο, ως μέσο απασχόλησης «για να περνάει ο χρόνος» και οι χάντρες του ποικίλλουν σε υλικά και μεγέθη διαφοροποιώντας και τον ήχο του (94,95).

**  Το σήμαντρο:** Στα ηχητικά αντικείμενα ξεχωριστή θέση έχει το σήμαντρο το οποίο είναι μία σανίδα η έλασμα που χρησιμοποιείται όταν δεν υπάρχει καμπάνα. Βρίσκεται κυρίως στα μοναστήρια αλλά και σε εκκλησίες και η κατασκευή του έχει χαρακτηριστικά που συμβολίζουν την Αγία τριάδα και το σταυρό. Υπάρχουν σιδερένια και χάλκινα σήμαντρα, ενώ σε εκκλησία της Χίου υπήρχε αντί για σήμαντρο μία ηχηρή πέτρα. Τα σήμαντρα τα χτυπούν με μικρό ξύλινο η σιδερένια σφυρί που ονομάζεται κόπανος (95).

  Τα σήμαντρα βγάζουν ακαθόριστη τονική οξύτητα γενικά. Έχουν χρησιμοποιηθεί ήδη από τον 5ο αιώνα μ.Χ. κυρίως στις εκκλησίες της Ανατολής, καλώντας τους πιστούς στις τελετές, ενώ υπάρχουν για αυτά πλήθος πηγών και φιλολογικών αναφορών υποδηλώνοντας και τη σημασία τους στην κοινωνική και εκκλησιαστική ζωή των Ελλήνων  (102,103).

**  Το κόντιο** είναι σαν ένα τάσι, μπρούτζινο συνήθως η σιδερένιο και χρησιμοποιείται ακόμη σε λίγες εκκλησίες ακολουθώντας ρυθμικά τα λόγια του ευαγγελίου η δηλώνοντας στον ψάλτη να ολοκληρώσει την ψαλμωδία του (104).

**  Η ροκάνα:** εκτός από παιχνίδι αυτό το ξύλινο κρόταλο χρησιμοποιούνταν δίνοντας έναν ξερό και δυνατό ήχο κυρίως παλαιότερα για να αναγγείλει εκκλησιαστικές ακολουθίες. Αποτελούνταν από μία λεπτή σανίδα που χτυπούσε σε ένα περιστρεφόμενο οδοντωτό τροχό.

**  Η Ρέντελα**:  Ξύλινο κρόταλο είναι και η ρέντελα που χρησιμοποιούσαν κάποτε στα ιστιοφόρα για να ειδοποιήσουν τον τιμονιέρη να αλλάξει βάρδια.

**  Ο ανεμοδείκτης- σκιάχτρο** είναι φτιαγμένος με ανθρώπινη μορφή ή μορφή πουλιού, φτιαγμένος με τέτοια ελαφρά υλικά ώστε με το φύσημα του ανέμου οι μηχανισμοί του να παράγουν ήχο τρομάζοντας έτσι τα πουλιά. Προσαρμόζουν οπότε επάνω του κουδουνάκια βαρίδιά κι άλλα αντικείμενα που προκαλούν ήχο (113).

**  Οι** **πυροβολισμοί** είχαν αρχικά αποτρεπτικό σκοπό και ξόρκιζαν με αυτούς τις αρρώστιες το θάνατο και τους κακούς δαίμονες. Πυροβολισμούς έριχναν το Πάσχα τις απόκριες σε γάμους αλλά και στο θάνατο παιδιών. Αυτή η χρήση έχει πια ξεχαστεί αλλά έχει παραμείνει το έθιμο της δημιουργίας θορύβου με τράκες και βαρελότα την μεγάλη βδομάδα και ειδικά την βραδιά της Αναστάσεως. Τα παιδιά και οι νέοι μιμούνται τους πυροβολισμούς και σε άλλες περιόδους με διάφορα αυτοσχέδια παιχνίδια όπως είναι οι χτυπάρες στην Χρυσή της Καστοριάς τις ημέρες των Χριστουγέννων.

**  Τα χαρτάκια**: Χαρακτηριστικό ήχο θροίσματος με την τριβή του αέρα κάνουν και τα χαρτάκια που χρησιμοποιούν τα παιδιά στην ουρά του χαρταετού όπως και αυτά που βάζουν στις ρόδες του ποδηλάτου τους και με την κίνηση τρίβονται και βγάζουν ήχο.

**  Μεμβρανόφωνα.**

 Το νταούλι, το τουμπί, το ντέφι η ταμπουτσά - ο τουμπανάς, το τουμπελέκι.

Ηχητικά αντικείμενα: η μουγκρινάρα- η γουργούρα, η νουνούρα, Χτένι με τσιγαρόχαρτο.

**  Το νταούλι** ή τούμπανο όπως ονομάζεται στην Ελλάδα, είναι ένας ξύλινος κύλινδρος σκεπασμένος με δέρμα και σκηνή όργανο ρυθμικό παίζεται με τα νταουλόξύλα και φτιάχνεται σε διάφορα μεγέθη. Οι δύο βάσεις του έχουν διαφορετικού πάχους στο δέρμα που έχει τοποθετηθεί όπως διαφορετικές είναι και η βέργες που χρησιμοποιούνται για να το χτυπούν. Έτσι ο νταουλιέρης πετυχαίνει διαφορετικούς ήχους με τη μία μεριά του τύμπανου.να δίνει βαρύτερο και με την άλλη οξύτερο ήχο. Και το νταούλι δίνει χωρίς θυμικό και δεν παίζεται ποτέ μόνο του αλλά τουλάχιστον με άλλο ένα μελωδικό όργανο (117,119,129).

**  Το τουμπί** ή τουμπανάκι είναι μικρό νταούλι που κυρίως απαντάται στα νησιά ενώ είναι χωρίς συγκεκριμένη τονική οξύτητα ο ήχος του. Φτιάχνεται με τα ίδια υλικά και ελάχιστες διαφορές από το τύμπανο και συχνά κρεμιέται από το λαιμό η τον ώμο και χτυπιέται πάντα στην μία του επιφάνεια.

**  Το ντέφι** είναι ένας ξύλινος κύλινδρος με τη μια του βάση μόνο σκεπασμένη με δέρμα και παίζεται χτυπώντας το ρυθμικά με το χέρι βγάζοντας ακαθόριστο στην οξύτητα ήχο.

**  Η ταμπουτσά** ή τουμπανάς είναι ένα ένα κόσκινο που χρησιμοποιείται και σαν μουσικό όργανο. Κυρίως συνοδεύει το βιολί, το λαγούτο το χορό και το τραγούδι όταν δεν υπάρχουν μουσικά όργανα και παίζεται όπως το τουμπερλέκι, χτυπώντας το ρυθμικά δηλαδή με τα χέρια (132, 133). Παλαιότερα το χρησιμοποιούσαν και τα παιδιά στην Αττική για να παίζουν τα πρωτοχρονιάτικα και χριστουγεννιάτικα κάλαντα.

**  Το τουμπελέκι**: Είναι ρυθμικό όργανο το οποίο βρίσκουμε συνήθως στη βόρεια Ελλάδα και στα νησιά του ανατολικού Αιγαίου. Θυμίζει στάμνα και πολλές φορές αυτή είναι και η ονομασία του. Αποτελείται από πήλινο δοχείο ανοιχτό στη μία πλευρά και σκεπασμένο με κομμάτι δέρματος κολλημένο η δεμένο με σχοινιά, ανάλογα με το μεράκι του κάθε τεχνίτη. Παλαιότερα ήταν διακοσμημένο με κουδουνάκια γύρω γύρω από το δέρμα ή καθρεφτάκια. Παίζεται κρατώντας το με τα δύο χέρια και σπανία χτυπώντας στόμα δύο ξυλαράκια ενώ ο ικανός οργανοπαίχτης δεν αρκείται μόνο σε ρυθμικά χτυπήματα αλλά προσπαθεί να βγάλει κι άλλες ποιότητες από το παίξιμο του.

**  Ηχητικά αντικείμενα:**

**  **

**  Η μουγκρινάρα** ή γουργούρα: Ονομάζεται έτσι γιατί ο ήχος της μοιάζει με μουγκρητό. Την χρησιμοποιούσαν κυρίως τα παλιά χρόνια στην Κρήτη για να διώχνουν από τα χωράφια αλεπούδες και άλλα αρπακτικά ζώα. Είναι κι αυτό μία στάμνα χωρίς πάτο αλλά με καλυμμένο το κάτω μέρος του με κομμάτι δέρματος τεντωμένο σφιχτά. Ο οργανοπαίχτης κρατάει ανάμεσα στα πόδια του τη μουγκρινάρα και τραβάει το σπάγκο ή το πέτσινο λουρί που περνάει μέσα από την στάμνα όντας στερεωμένο απέξω από το δέρμα της με έναν κόμπο η ξυλάκι για να πιάνεται καλά. Με παρόμοιο τρόπο φτιάχνεται και η τρομπέτα ή γουργούρα παιχνίδι που πουλούν στα πανηγύρια (135).

**  Η νουνούρα** είναι παιδικό παιχνίδι που βασίζεται σε ένα όστρακο σαλιγκαριού στο οποίο κάνουνε τρύπα στο πίσω μέρος και κολλούν εκεί τσιγαρόχαρτο, ιστό αράχνης η φύλλο κρεμμυδιού. Χρησιμοποιείται και από μεγάλους, στην περίπτωση που δεν υπάρχουν μουσικά όργανα, κρατώντας την κοντά στο στόμα από την ανοιχτή της μεριά και μουρμουρίζοντας σκοπούς βγάζοντας έρρινο ήχο. Νουνούρα έφτιαχναν τα παιδιά και με άλλα υλικά.

**  Χτένι με τσιγαρόχαρτο**: Επάνω σε ένα χτένι στην πυκνή του μεριά κολλούν κομμάτι τσιγαρόχαρτο και με αυτό μιμούνται τον ήχο του ζουρνά συχνά με μεγάλη επιδεξιότητα (135, 136).

**  Αερόφωνα:**

  Η φλογέρα, το σουραύλι και η μαντούρα.

  Είναι και τα τρία ποιμενικά όργανα και βασίζονται σε κάποια κοινά χαρακτηριστικά: ξύλινο κυλινδρικό ηχείο και τρύπες κατά μήκος του. Διαφέρουν όμως στον τρόπο με τον οποίο είναι φτιαγμένο το όργανο ώστε να βγάζει τον επιθυμητό ήχο.

**  Η φλογέρα** είναι τύπου φλάουτου, με μήκος που ποικίλει από 15 με 20 εκ. έως 85 εκ. Φτιάχνεται από καλάμι, μπρούτζο, ξύλο, κόκκαλο, σίδερο και πλέον από πλαστικό.

  Βασικό στοιχείο για να είναι επιτυχημένη η κατασκευή της είναι οι τρύπες που πρέπει να ανοιχτούν σε ίσα διαστήματα και να έχουν ακριβώς την ίδια διάμετρο.

Πολλά είναι τα στοιχεία που παίζουν ρόλο στην ποιότητα του ήχου της φλογέρας. Η λεία της επιφάνεια, το μέγεθός της και ασφαλώς ο τρόπος με τον οποίο τη χρησιμοποιεί ο οργανοπαίκτης, το δυνατό ή μαλακό φύσημά του, το πως την κρατάει σε σχέση με τη φορά του ανέμου κ.α.

  Η φλογέρα την οποία συναντάμε κυρίως στην ηπειρωτική Ελλάδα, παίζεται κυρίως από τον τσοπάνη, όταν βοσκάει τα πρόβατά του και είναι μεγάλη η σχέση της συναισθηματικά και ακουστικά, με τα κουδούνια του κοπαδιού. Ασφαλώς παίζεται και από ικανούς φλογεροπαίκτες και σε ειδικές περιστάσεις μόνη της ή με συνοδεία άλλου οργάνου (147-149).

**  Το σουραύλι: **Είναι κι αυτό τύπου φλάουτου με τη διαφορά ότι το άνοιγμα του καταλήγει σε μία λεπτή σχισμή και είναι λοξοκομμένο και σ’ αυτή την σχισμή βρίσκεται μία τάπα που λέγεται αλλιώς και γλωσσίδι. Το σουραύλι βρίσκεται κυρίως στη βόρεια Ελλάδα και στα νησιά του Αιγαίου με διάφορες παραλλαγές στην κατασκευή του αυτό που ισχύει με όλα τα σουραύλια όμως είναι το ότι παίζεται σε ευθεία γραμμή από το στόμα και προσφέρει στον οργανοπαίκτη μεγάλη ευχέρεια παιξίματος με τα δάχτυλα. Χρησιμοποιείται για την μονόφωνη δημοτική μελωδία όπως και η φλογέρα.

**  Η Μαντούρα. **Είναι όργανο τύπου κλαρινέτο με ένα λεπτό γλωσσίδι στο πάνω μέρος του το οποίο μπαίνει ολόκληρο στο στόμα του οργανοπαίκτη και είναι αυτό που με το φύσημα παλλόμενο προκαλεί τον ήχο. Παίζεται Κυρίως στην Κρήτη και αποτελείται από ένα ή δύο κομμάτια καλάμι. Η μαντούρα έχει μικρή μελωδική έκταση και χρησιμοποιείται κυρίως σαν εξάσκηση και ως προετοιμασία για άλλα όργανα όπως η τσαμπούνα και η γκάιντα (151-152).

  Στην αρχαία Ελλάδα χρησιμοποιούσαν τον **αυλό**, όργανο που καμιά φορά συγχέεται με την φλογέρα και όμως είναι διαφορετικό. Ο αυλός είναι τύπου κλαρινέτου ενώ η φλογέρα είναι τύπου φλάουτου όπως έχει ήδη αναφερθεί (152).

  Το σουραύλι, η μαντούρα και η φλογέρα χρησιμοποιούνται από το πρώτο μισό του 14ου αιώνα σε δημοτική και έντεχνη ποίηση. Ένα είδος κωνικής φλογέρας φτιαγμένη από κέρατο συναντάται σε εικονογραφίες της μεταβυζαντινής εποχής. Από τις εικονογραφίες έχουμε πληροφορίες για τη χρήση της φλογέρας ήδη από τα πρώτα βυζαντινά χρόνια. Υπάρχουν κι άλλα όργανα τα οποία δεν χρησιμοποιούνται πλέον σήμερα όπως είναι ο πολυκάλαμος αυλός (η σύριγγα του Πάνα) και ο πλαγίαυλος , ενώ ο διπλός αυλός συναντάται ακόμη στην Ελλάδα. Αν και η φλογέρα έχει ιστορία εκατοντάδων ετών στη σύγχρονη εποχή τείνει να εξαφανιστεί.

**  Ο ζουρνάς** είναι μουσικό όργανο τύπου όμποε με διπλό γλωσσίδι. Φτιάχνεται κυρίως από ξύλο και κατά το παίξιμο του το γλωσσίδι μπαίνει ολόκληρο στο στόμα στόμα όπου με το φύσημα το γλωσσίδι πάλλεται και δημιουργεί τον ήχο. Μεγάλη σημασία στο καλό παίξιμο του ζουρνά έχει η πείρα του Ζουρνατζή όπου ικανότητα του να παίζει συνεχόμενα αποθηκεύοντας αέρα στο στόμα του και εναλλάσσοντας τον αέρα που χρησιμοποιεί, δίνει ιδιαίτερη ποιότητα στο παίξιμο του. Σε πολλές περιοχές η Ζουρνατζήδες χρησιμοποιούν διαφορετικού τύπου μεγέθους ζουρνά για κάθε περίσταση, όπως και γλωσσίδι, για να βγάλουν το απαιτούμενο αποτέλεσμα.   Αυτό συμπίπτει ίσως με την πληροφορία που έχουμε από την αρχαιότητα ότι οι αυλοί χωρίζονταν σε «Παρθένιους, παιδικούς, τέλειους και υπερτέλειους». Το νταούλι είναι το απαραίτητο συνοδευτικό όργανο του ζουρνά και τα δυό μαζί, τα κατεξοχήν όργανα που παίζονται στην ηπειρωτική Ελλάδα (162-165).

  Τα όργανα αυτής της οικογένειας υπάρχουν ήδη από τα ομηρικά χρόνια σύμφωνα με την εικονογραφία και φιλολογικές πηγές.

**  Η τσαμπούνα** όπως και η γκάιντα ανήκει στον τύπο άσκαυλο και την συναντάμε και τις δύο στον ελλαδικό χώρο και την τσαμπούνα στα νησιά και την γκάιντα στην ηπειρωτική Ελλάδα κυρίως Μακεδονία και Θράκη.

  Συνηθίζεται ο οργανοπαίχτης να είναι και ο κατασκευαστής της τσαμπούνας. Για το ασκί χρησιμοποιείται συνήθως δέρμα κατσίκας το οποίο χρησιμοποιείται ολόκληρο χωρίς κομμένα μέρη. Οι οργανοπαίχτες αφού καθαρίσουν και επεξεργαστούν ιδιαίτερα το δέρμα του ζώου ώστε να είναι καθαρό, κόβουν το μισό μέρος του από τη μέση του ζώου δηλαδή και πίσω και δένουν το άνοιγμα που μένει με κερωμένο σπάγκο ή δέρμα.

  Υπάρχουν παραλλαγές τον τρόπο επεξεργασίας και κατασκευής της τσαμπούνας αλλά αυτό που κυρίως συμβαίνει είναι η τοποθέτηση ενός κυλινδρικού σωλήνα από καλάμι στο κλείσιμο του δέρματος του ζώου στο σημείο του λαιμού και στην άκρη του σωλήνα αυτού που είναι μέσα στο ασκί δένεται ένα μικρό πετσάκι συχνά από κρεμμυδόφυλλο, για να εμποδίζει τον αέρα να βγει από το ασκί.

  Τέλος η παραγωγή του ήχου γίνεται από δύο αυλούς με μόνο επικρουστικό γλωσσίδι τύπου κλαρινέτου αυτή τοποθετούνται σε μία αυλακωτή βάση που καταλήγει σε χοάνη (167-168). Οι έμπειροι τσαμπουνάριδες υποστηρίζουν πως το μέγεθος της χοάνης παίζει μεγάλο ρόλο στην παραγωγή γλυκού ήχου και η κατασκευή της απαιτεί υπομονή. Η τακτική είναι να παίρνουν ένα κέρατο μακρύ και να το κονταίνουν σιγά-σιγά δοκιμάζοντας το μέχρι να βγάλει το επιθυμητό αποτέλεσμα. Μεγάλη υπομονή και μεράκι απαιτεί και η κατασκευή των γλωσσιδίων στους δύο αυλούς και σε αυτά βασίζεται ουσιαστικά η καλή λειτουργία της τσαμπούνας (177).

  Ο Τσαμπουνάρης κρατάει την τσαμπούνα κάτω από την αριστερή του μασχάλη και την ώρα που φυσάει την τσαμπούνα ταυτόχρονα πιέζει με την μασχάλη του το ασκί. Η ικανότητα του να παίζει συνεχόμενα το όργανο χωρίς να κουράζεται βασίζεται στην αναπνοή από το διάφραγμα ενώ η ταυτόχρονη πίεση της τσαμπούνας με το φύσηγμα είναι αυτή που κρατάει σταθερή την πίεση του αέρα στα γλωσσίδια και άρα σταθερό το ύψος των φθόγγων που δίνει το όργανο.

  « Το παίξιμο της τσαμπούνας όπως άλλωστε και κάθε μονοφωνικού μελωδικού όργανο χαρακτηρίζεται από τα στολίδια με το οποίο ο Τσαμπουνάρης καλλωπίζει διαρκώς την μελωδία παράλληλα με τα μελλοντικά στολίδια….Ο καλός Τσαμπουνάρης κλείνοντας την μία μόνο τις δύο απέναντι τρύπες ποτέ του ενός και πότε του αυλού πετυχαίνει ένα ιδιότυπο πολυφωνικό άκουσμα» αναφέρει στο βιβλίο του ο Φ. Α. (181).

  Η τσαμπούνα παίζεται και μόνη της και με άλλα όργανα συνήθως με το τουμπάκι (182).

**  Η γκάιντα**: Είναι τύπος άσκαυλου που παίζεται κυρίως στην Μακεδονία και τη Θράκη πλέον και φτιάχνεται επίσης συνήθως από εκείνον που την παίζει. Έχει πολλά κοινά χαρακτηριστικά με την τσαμπούνα αν και οι δύο αυλοί δεν δένονται κατευθείαν στο ασκί αλλά προσαρμόζονται το καθένα στο κεφαλάρι. Το κεφαλάρι είναι ξύλινη η κοκάλινη βάση προσαρμοσμένη σταθερά στο ασκί. Μεγάλη σημασία στο καλό παίξιμο της γκάιντάς έχει η διάμετρος που έχουν οι τρύπες των αυλών σύμφωνα με τον οργανοπαίκτη Πασχάλη Χρηστίδη, σπουδαίο γκαϊντιέρη στο Διδυμότειχο (183). Όπως και η τσαμπούνα, η γκάιντα απαιτεί μεγάλη επεξεργασία στην κατασκευή της. Στο παίξιμο της ισχύει ότι ισχύει και στην τσαμπούνα. Επιπλέον όμως ο μακρής αυλός της μπορεί να στηρίζεται στον ώμο ή να κρέμεται και είναι αυτός που δίνει μόνο έναν φθόγγο. «Στο παίξιμο συνοδεύει διαρκώς την μελωδία με τον φθόγγο της τονικής, μια οκτάβα συνήθως χαμηλότερα. Κρατάει δηλαδή ένα ίσο, από τις αρχαιότερες όπως ξέρουμε μορφές της πολυφωνίας» (184).

  Ο τύπος του άσκαυλο οργάνου έρχεται όπως γνωρίζουμε από την Ασία γύρω στον πρώτο αιώνα μετά Χριστού και η παρουσία του στην Ελλάδα τεκμηριώνεται από πάμπολλες πήγες.

**  Το κλαρίνο** εισήγαν στην Ελλάδα γύρω στο 1835 οι Τουρκόγυφτοι αρχικά στη βόρεια Ελλάδα και την Ήπειρο. Άρχικά τα κλαρίνα έπαιζαν σε μι μπεμόλ και σε σι μπεμόλ . Τώρα πλέον παίζονται συνήθως σε ντο και έρχονται από το εξωτερικό. Παίζεται μαζί με το βιολί και το σαντούρι με τα οποία αποτελούν την κομπανία.

Το κλαρίνο είχε πολύ μεγαλύτερες δυνατότητες τεχνικές και εκφραστικές από τα υπόλοιπα μελωδικά όργανα και έτσι τα παραμέρισε σιγά-σιγά. Με αυτό το όργανο το δημοτικό τραγούδι αναβίωσε μια νέα εποχή μιας και ο ρόλος του κλαρίνου ήταν καταλυτικός στην επεξεργασία παλαιότερων μελωδιών.

  Με το όργανο αυτό ο κλαριντζής είχε τη δυνατότητα να βγάλει πάμπολλους φθόγγους και ηχητικά στολίδια από ένα δημοτικό τραγούδι κάτι που απαιτούσε φυσικά εξαιρετική δεξιοτεχνία. Η τελευταία περίοδος λάμψης του δημοτικού τραγουδιού οφείλεται κυρίως σε αυτή την ικανότητα των οργανοπαικτών που έκαναν το κλαρίνο συντελεστή στην αναβίωση της δημοτικής μας παράδοσης τα 150 τελευταία χρόνια (199).

**  Το φύλλο του δέντρου. **Ένα μεγάλο φύλλο δέντρου συνήθως από ακακία μυρτιά καρυδιά κ.α, χρησιμοποιούνταν τα παλιά χρόνια ως γλωσσίδι και τοποθετούταν ολόκληρο μέσα στο στόμα συνοδεύοντας με διάφορους σκοπούς γλέντια, στην περίπτωση που δεν υπήρχαν άλλα μουσικά όργανα. Πλέον χρησιμοποιείται στην Μακεδονία κυρίως ως νούμερο δεξιοτεχνίας και ονομάζεται «σφυρί» (200).

**Ηχητικά αντικείμενα.**

**  Η μπουρού.** Για την μπουρού μας ενημερώνει πρώτος ο αρχαιολόγος που μελέτησε την χρήση της. Ήταν γνωστή ήδη από τα αρχαία ελληνικά χρόνια και υπάρχουν αναφορές για αυτήν σε στίχους του Ευριπίδη. Πρόκειται για ένα μεγάλο κοχύλι το οποίο τρίβεται στην κορυφή του ώστε να ανοιχτεί μία τρύπα για επιστόμιο. Με την μπουρού ανάγγελλαν το θάνατο κάποιου, συνήθως στα απομακρυσμένα νησιά που έβγαζαν τα πρόβατα τους οι βοσκοί, όταν ήταν ημέρα. Την χρησιμοποιούσαν και οι ναυτικοί σαν σινιάλο, οι αγροφύλακες και οι καμηλιέρηδες στην Κύπρο.

**  Η τρομπέτα** η βούκινο φτιαχνόταν από κέρατο ζώου και ήταν γνωστό επίσης από πολύ παλιά. Το χρησιμοποιούσαν ως τρόπο ειδοποίησης ήδη από το 1300 στην Κρήτη διαφόρων ειδών επαγγελματίες. Το χρησιμοποιούσαν και στην λατρεία τους οι έλληνες Εβραίοι. Είναι το κέρας ή σοφάρ και είναι από τους αρχαιότερους τύπους αερόφωνου που υπάρχει ως τις ημέρες μας.

  Ένα είδος τρομπέτας χρησιμοποιούνταν ως το 1964 στον ηλεκτρικό σιδηρόδρομο Αθηνών- Πειραιά με τη διαφορά ότι ήταν μεταλλικό αντικείμενο τύπου κλαρινέτο (201).

**  Το σφύριγμα και η σφυρίχτρες** αρχικά είχαν εντελώς πρακτική χρήση από τους τσομπάνηδες τους αγρότες και τους κυνηγούς της ελληνικής υπαίθρου. Υπάρχουν διάφορα είδη σφυριγμάτων, στα οποία σφίγγονται τα χείλη για να προκαλέσουν τον ήχο ή χρησιμοποιούνται και τα δάχτυλα και οι παλάμες με γρήγορες εναλλακτικές κινήσεις στο στόμα και έτσι καταφέρνουν πολλές φορές να μιμούνται ήχους πουλιών της φύσης.

  Άλλος τρόπος σφυρίγματος από τους βοσκούς ήταν με τη βοήθεια της **αγκλίτσας** όπου διαμόρφωναν το άκρο της έτσι ώστε να βγάζει ήχους αν σουραύλι κάποτε καλούταν οι χριστιανοί μέσω σφυρίχτρα στην λειτουργία της περιοχής ενώ με σφυρίχτρα εκπαίδευαν πολύ πτηνοτρόφοι πέρδικες κι άλλα πουλιά και λειτουργούσε ως κάλεσμα (201-202).

**  Οι παιδικές σφυρίχτρες**: Μαρτυρίες υπάρχουν από τα βυζαντινά χρόνια για τη χρήση τους και συνήθως φτιάχνονταν από τα ίδια τα παιδιά.

Υπάρχουν διάφορα είδη της φτιαγμένα με κλαδιά, κλωνάρια, με χλωρό βλαστό κριθαριού η βρώμης, ακόμη και με κουκούτσι βερίκοκου. Η καραμούζα από φλούδα κλωνάριου ιτιάς που θυμίζει τον ήχο του ζουρνά είναι κι αυτή σφυρίχτρα.

Με το κουκούτσι ή τον καρπό βελανιδιάς αφαιρώντας το εσωτερικό του και προσθέτοντας στην πρώτη περίπτωση ένα πετραδάκι τα παιδιά φυσούν από την τρύπα και βγάζουν διαπεραστικό ήχο.

**  Η νουνούρα** επίσης φτιαχνόταν από όστρακο καβουριού το οποίο αφού βράζονταν , άνοιγαν τρύπα στο εσωτερικό του από την περιοχή των ματιών, αφαιρώντας προσεκτικά το περιεχόμενο, ώστε να μη φύγει η εσωτερική μεμβράνη. Φυσώντας η μουρμουρίζοντας μπροστά από την τρύπα λειτουργούσε σαν μεμβρανόφωνο.

**  Οι λαλίτσες**: Χρησιμοποιούνταν ως σφυρίχτρες από τα μικρά παιδιά. Ήταν πήλινα αντικείμενα μισό γεμισμένα με νερό τα οποία έχοντας ένα επιστόμιο απλά με το οποίο φυσούσαν έβγαζαν ήχο και ήταν αγαπημένο παιχνίδι των παιδιών παλαιότερα τα παιδιά στο παιχνίδι τους χρησιμοποιούσαν και αυτοσχέδιες σφυρίχτρες από κάλυκες και άλλες κοιλότητες (203).

**  Η βούγκα. **Μακρόστενο ξυλάκι η τριγωνικό το οποίο κρεμούσαν και στριφογύριζαν όσο μπορούσα να γρηγορότερα από ένα σπάγκο και δημιουργούσε με την τριβή του αέρα ήχο.

**  Σβουριχτό πέταγμα καρπού της Πικροδάφνης.**

Το συγκεκριμένο παιχνίδι παίζονταν κυρίως στην Κρήτη και τα παιδιά κόβουν τον καρπό της Πικροδάφνης στα δύο, πιάνουν το ένα κομμάτι το σφίγγουν και το πετούν με δύναμη στρίβοντας το. Όπως εκτοξεύεται αυτό βγάζει έναν ήχο που θυμίζει το βουητό της μέλισσας.

**  Η φούσκα: **Πρόκειται για την κύστη του χοίρου που αφού σφάζονταν, τα παιδιά την έπαιρναν την έπλεναν και την χρησιμοποιούσαν κάπως σαν το μπαλόνι που αφού το φουσκώσουν τα παιδιά, αφήνουν να φύγει σιγά-σιγά ο αέρας από μέσα του βγάζοντας έναν διακοπτόμενο ήχο ανάλογα με τις διαστάσεις του.

**  Χορδόφωνα**

**  Ο ταμπουράς: **Την ονομασία αυτή δίνει ο ελληνικός λαός για μια σειρά οργάνων της οικογένειας του λαούτου και μπορεί να έχουν διαφορετικό αριθμό χορδών διαστάσεις κι άλλα χαρακτηριστικά. Κοινό σημείο τους είναι το σχήμα τους που θυμίζει αχλάδι και έχουν μακρύ λεπτό χέρι με κλειδιά και μπερντέδες. Παίζεται με πλήκτρο και παλαιότερα τα πιό μικρά παιζόντουσαν με τα δάχτυλα.

  Πολύ γνωστός είναι ο ταμπουράς και με τις ονομασίες μπουζούκι, μπαγλαμάς κ.α., χωρίς να αντιπροσωπεύουν αυτές ένα πολύ συγκεκριμένο τύπου οργάνου. Σε κάποιες πολύ απομακρυσμένες από τα αστικά κέντρα περιοχές της Ελλάδας ονομάζουν ταμπουρά και το λαγούτο.

  Ο κλασικός ταμπουράς που έχει ημισφαιρικό ηχείο και πολύ μακρύ χέρι πάνω από μισό μέτρο και τους κινητούς μπερντέδες που εύκολα ανεβαίνουν και κατεβαίνουν,  δίνει μεγάλη ποικιλία μουσικών διαστημάτων Στην βυζαντινή και δημοτική μουσική.

  Πλέον παίζονται **το μπουζούκι **και **ο μπαγλαμάς** κυρίως, από όλους τους ταμπουράδες, οι οποίοι έχουν διαδοθεί από τους Έλληνες της Μικράς Ασίας. Τα άλλα είδη τους, το γιογκάρι, το μπουλγκάρι, το κίτελι, το καβόντο , το τζιβούρι και το καραντουζένι είναι αλλά ήδη μπαγλαμάδων που δεν παίζονται σήμερα.

  Με τον καιρό το μελωδικό αυτό όργανο εναρμονίστηκε με την δυτική μουσική και με αυτήν την εναρμόνιση έγινε βασικό στοιχείο της ρεμπέτικης μουσικής. Το μπουζούκι απομακρύνθηκε έτσι εντελώς από τον παραδοσιακό ταμπουρά (207, 208).

Ο ταμπουράς έχει μεγάλη ιστορία στον ελλαδικό χώρο αφού τα ίχνη του ανιχνεύονται στα αρχαία ελληνικά χρόνια με χαρακτηριστικό το ανάγλυφο της Μαντινείας του 4ου προ Χριστού αιώνα και άλλες παραστάσεις. Στο Βυζάντιο φιλολογικές πήγες επιβεβαιώνουν την ύπαρξη του όπως και στην εικονογραφία.

  Χαρακτηριστικό παράδειγμα και της χρήσης του ταμπουρά βρίσκουμε στο έπος του Διγενή και τα ακριτικά τραγούδια (209).

**  Το λαγούτο** ή λαούτο. Τον 19ο αιώνα κατασκευάζονταν σε τρία διαφορετικά μεγέθη αν και τώρα έχει επικρατήσει το μεσαίο μέγεθος. Πάμπολλες μικρές διαφορές υπάρχουν στην κατασκευή και το μέγεθος του λαγούτου και έχουν να κάνουν συχνά με τις σωματικές διαφορές του κατασκευαστή ή του παραγγελιοδόχου. Το μεγαλύτερο που υπάρχει σήμερα είναι το λαγούτο της Κρήτης. Οι διαφορές αυτές κρατούν ζωντανή την παράδοση κατασκευής λαγούτου ανανεώνοντας την (210, 219).

Σπουδαίο ρόλο στην ηχητική απόδοση του λαγούτου παίζει το μεράκι και η εμπειρία του κατασκευαστή που χρησιμοποιεί σκληρά ξύλα για την σκάφη και μαλακό ξύλο για το σκελετό του χεριού και το καπάκι. Η πένα με την οποία παίζεται το όργανο είναι από φτερό αρπακτικού πτηνού. Πολύ καλός μάστορας της Κωσταντινούπολης ήταν ο Μανώλης Βένιος και επίσης καλός μάστοράς στην Αθήνα ήταν ο Γιάννης Παλαιολόγος (231).

  Ο δεξιοτέχνης οργανοπαίχτης του λαγούτου παίζει δυνατά η μαλακά ανάλογα με το ακροατήριο του, με τον κλειστό ή ανοικτό χώρο στον οποίο βρίσκεται και ανάλογα με την περίσταση. Το δυνατό η μαλακό παίξιμο δίνει χρωματισμούς πιάνο ή φόρτε.

Σήμερα το λαγούτο είναι όργανο κυρίως συνοδευτικό, κρατάει το ρυθμό και το μέτρο με διάφορους ρυθμικού σχηματισμούς, ενώ παλαιότερα χρησιμοποιούνταν και ως μελωδικό όργανο. Χρησιμοποιείται σε όλη την Ελλάδα, ιδιαίτερα στα νησιά παίζοντας δημοτική μουσική (231-236).

  Στην οικογένεια των λαγούτων ανήκουν δύο τύποι. Τα μακριά λαγούτα και τα κοντά λαγούτα και τα παλαιότερα που έχουν βρεθεί είναι στην Μεσοποταμία την 3η χιλιετία π.Χ. και είναι μακριά λαγούτα με μικρό ηχείο και μακρύ χέρι. Σε αυτόν τον τύπο ανήκει και το αρχαιότερο ελληνικό λαγούτο που έχει βρεθεί. Κοντά λαγούτα είναι το αραβικό λαγούτο και το ελληνικό ούτι.

  Ο τύπος του σημερινού λαγούτου δημιουργήθηκε γύρω στον 17ο αιώνα και είναι αυτός που έχει επικρατήσει διατηρώντας στοιχεία και από τους δύο παλαιότερους τύπους έχοντας μεγάλο αχλαδόσχημα σχήμα και μακρύ χέρι (253).

**  Το ούτι: **Είναι επίσης αχλαδόσχημο με κοντό και φαρδύ χέρι και κεφάλι που σχηματίζει ορθή γωνία με το χέρι και κλειδιά από τα πλάγια. Επίσης παίζεται με πένα που παλαιότερα ήταν από φλούδα κορμού η κέρατο, ενώ σήμερα είναι πλαστική, έχει πέντε διπλές χορδές συνήθως και κατασκευαστικά μοιάζει με το λαγούτο. Είναι κατεξοχήν ρυθμικό και αρμονικό όργανο και στην Ελλάδα το συναντάμε σε περιορισμένη κλίμακα.

**  Η λαουτοκιθάρα: **Ονομάζεται έτσι γιατί μοιάζει με κιθάρα αλλά έχει τον αριθμό των χορδών του** **λαγούτου όπως και το κούρδισμα του. Δημιουργήθηκε μετά τον 

΄Β Παγκόσμιο πόλεμο από την πεποίθηση που είχαν οι λαουτιέρηδες ότι το όργανο τους ήταν πολύ μεγάλο και άχαρο. Έτσι δημιουργήθηκε η λαουτοκιθάρα που ήταν πιο εύκολη στην μεταφορά. Εκείνη την εποχή υπήρχε ήδη η κιθάρα. Η λαουτοκιθάρα σήμερα τείνει να εξαφανιστεί.

**  Το μαντολίνο** και **η κιθάρα**.

Αυτά τα δύο όργανα αναφέρονται γιατί χρησιμοποιούνται περιστασιακά και στο χώρο του δημοτικού τραγουδιού. Το πρώτο είναι  μελωδικό και το δεύτερο καθαρά συνοδευτικό. Η κιθάρα βέβαια αλλοιώνει το μουσικό ύφος του δημοτικού μέλους και του προσδίδει ένα ρομαντικό ύφος που δεν αντιπροσωπεύει την γνήσια δημοτική μουσική. Έτσι τα τραγούδια ειδικά τα νησιωτικά αποκτούν το ύφος ιταλικής καντάδας και χάνουν την αυστηρότητα τους (255).

Σήμερα δεν κατασκευάζονται πια **μαντόλες** και **μαντολοτσέλα.**

**  Η λύρα**: Έχει επίσης αχλαδόσχημο ηχείο, κοντό χέρι χωρίς μπερντέδες και τρεις μονές χορδές ενώ παίζεται με δοξάρι. Ο εκτελεστής της λύρας είναι συνήθως και ο κατασκευαστής της ενώ το μέγεθος της εξαρτάται από την σωματική διάπλαση του οργανοπαίχτη καθώς και το μέγεθος των ξύλων που θα βρει.

Η λύρα αυτή χρησιμοποιείται κυρίως για γρήγορους χορευτικούς σκοπούς και σπάνια για πιο αργούς. Οι παλιοί λυράρηδες έπαιζαν στην φυσική κλίμακα. Σήμερα οι περισσότεροι παίζουν με βιμπράτο και χρησιμοποιούν δοξάρι βιολιού (259).

**  Το λυράκι - Η βροντολύρα - Η κοινή λύρα.**

  Στην Κρήτη συντελέστηκαν κάποιες αλλαγές στην μορφή της αχλαδόσχημής λύρας με τον καιρό. Η αρχική της μορφή είναι το λυράκι το οποίο περιορίζεται μόνο για τις χορευτικές μελωδίες έχοντας μικρή σκάφη και δίνοντας οξύ και διαπεραστικό ήχο, ενώ για την συνοδεία του τραγουδιού δημιουργήθηκε μεγαλύτερο όργανο το οποίο ονομάστηκε βροντολύρα με μεγαλύτερη σκάφη και βαθύτερο ήχο.

  Ενδιάμεσος τύπος λύρας μεταξύ των δύο παραπάνω δημιουργήθηκε και έχει επικρατήσει κρατώντας ένα μεσαίο μέγεθος σκάφης και με πρότυπο το βιολί δέχτηκε μια σειρά από αλλαγές και στο λαιμό και στην κεφαλή της, που βοηθούν στις νεότερες εκτελέσεις  και σε ωραιότερο ήχο αλλοιώνοντας όμως τον ηχητικό χαρακτήρα του οργάνου (259, 260).

**  Η Βιολολύρα**.

  Αυτός ο τύπος λύρας δημιουργήθηκε το 1925 και έχει το οκτάσχημο ηχείο του βιολιού. Σήμερα σπανίζει η χρήση της.

Φιλολογικές και εικονογραφικές πήγες μαρτυρούν την παρουσία της λύρας ήδη από τα βυζαντινά χρόνια.

  _«Για δώστε μου την λύρα μου, το δόλιο μου δοξάρι να θυμηθώ τσ’ αγάπης μου σήμερα τηνε  χάνω.»_ ( Ακριτικό τραγούδι) (270).

**  Ο κεμεντζές: **Είναι η λύρα των Ελλήνων του Πόντου και της Καππαδοκίας. Φτιάχνεται συνήθως από τον ίδιο τον εκτελεστή σε διάφορα μεγέθη, έχει κοντό χέρι και φιαλόσχημο ηχείο. Το δοξάρι της είναι σκληρό και κυρτό και παλαιότερα φτιαχνόταν από τρίχες ουράς αλόγου. Συνήθως διακοσμείται με εγχάρακτα σχέδια, ενώ παλαιότερα τοποθετούνταν μικρά καθρεφτάκια ή άλλα επίπεδα διακοσμητικά αντικείμενα.

  Οι καλοί λυράρηδες που καταφέρνουν να μένουν ανεπηρέαστοι  από τη δυτική μουσική παίζουν στη φυσική κλίμακα και όχι στην συγκερασμένη. Η ποντιακή λύρα προσφέρεται για γρήγορο σκοπούς. Ο κεμεντζές παίζεται σε πανηγύρια και γλέντια μόνος του ή με συνοδεία άλλων κεμεντζέδων η οργάνων λόγω του σχετικά αδύνατου ήχου του, συντονισμένα και στο ρυθμό του χορού. Η έρευνα της εθνικομουσικολογίας δεν έχει καταλήξει ακόμη με σιγουριά για την προέλευση του οργάνου.

**  Ο Κεμανές. **O κεμανές φτιάχνεται όπως η αχλαδόσχημή λύρα και είναι ένα έγχορδο με τόξο. Έχει μακρόστενο φιαλόσχημη ηχείο και έξι Χορδές. Παιζόταν όπως η λύρα, βγάζοντας μια υποτυπώδη αρμονία με ένα ίσο, από τους Έλληνες της Καππαδοκίας (274,275).

**  Το βιολί. **Λέγοντας «ήρθαν τα βιολιά» ή «παμε για τα βιολιά» εννοούν οι Έλληνες κι άλλα μουσικά όργανα όπως το λαγούτο και την κομπανία κλαρίνο- βιολί -σαντούρι -λαγούτο.

  Το βιολί είναι φτιαγμένο με βάση τα πρότυπα της Δύσης αλλά ο λαϊκός βιολιστής παίζει το όργανο ακουμπώντας το απλώς το νόμο χωρίς να το πιέζεις με το σαγόνι του όπως κάνουν στην έντεχνη μουσική. Ο βιολιτζής έπαιζε κουνώντας το αριστερό του χέρι με το βιολί ενώ το δεξί που κρατούσε το δοξάρι έμενε ακίνητο και αυτός ήταν ο χαρακτήρας του λαϊκού βιολιού, ενώ πολλές φορές πάνω στο γλέντι χτυπούσε με το δοξάρι του το βιολί σαν να χρησιμοποιούσε ρυθμικό όργανο. Ο λαϊκός βιολιστής παίζει είτε σιγανά είτε δυνατά ανάλογα με το χώρο κ.λ.π. Υπάρχει πλήθος αναφορών για την παρουσία του βιολιού στην ελλαδικό χώρο από τον 17ο αι.(275, 276,  293).

**  Το κανονάκι. **Το κανονάκι που φτιάχνεται σε διάφορα μεγέθη έχει σχήμα τραπεζίου. Το καπάκι του φτιάχνεται από ξύλο και δέρμα στο οποίο ανοίγονται τρύπες για τη «φωνή». Στην αριστερή πλευρά έχει τα μανταλάκια που χαμηλώνουν ή υψώνουν τους φθόγγους. Η μελωδική του έκταση καλύπτει τρεις οκτάβες και τρεις νότες συνήθως. Παίζεται με δύο πένες ενώ η διακόσμησή του είναι επηρεασμένη από την Ανατολή. Το κανονάκι ιδιαίτερα στους μεσαιωνικούς χρόνους ήταν γνωστό ως ψαλτήριο. Έχει ασιατική προέλευση και εντοπίζεται πολύ πριν από τα χρόνια της κλασικής αρχαιότητας (294).

  **Το σαντούρι. **Έχει σχήμα ισοσκελούς τραπεζιού, φτιάχνεται από διάφορα είδη ξύλων και παίζεται με τις μπαγκέτες που είναι δύο ξύλινα ραβδάκια.

  Το σαντούρι έχει έκταση τρεις οκτάβες αν και υπάρχουν σαντούρια με μικρότερη μελωδική έκταση. Ο σαντουριέρης παίζει με όσο γίνεται ελεύθερα και μαλάκα τα χέρια για να βγάλει ωραίο ήχο και επιτυγχάνει την αίσθηση της συνέχειας του ήχου παίζοντας γρήγορα την επαναλαμβάνοντας ένα φθόγγο (294, 295).

  Το σαντούρι παιζόταν στην Ελλάδα από πολύ παλιά αν και σε μικρή έκταση η μεγαλύτερη διάδοση του έγινε με την ανταλλαγή πληθυσμών από τη Μικρασία το 1923 και σύντομα συνόδευε την κομπανία μαζί με τα υπόλοιπα όργανα και έχοντας πολλές δυνατότητες παιξίματος (295, 296).

**  Το τσίμπαλο : **Είναι ένα είδος μεγάλου σαντουριού με τη διαφορά ότι είναι μονίμως πάνω σε τέσσερα πόδια και έχει διαφορετική μελωδική έκταση. Έχει επίσης πεντάλι για να ελέγχεται έτσι η δυναμική και η αντηχήσή του.

**  Η λατέρνα. **Αν και δεν είναι παραδοσιακό όργανο έχει εγγεγραμμένες και δημοτικές μελωδίες. Αυτοί που τυπώνουν τις μελωδίες λέγονται σταμπαδόροι. Συνήθως εναρμονίζουν τις μελωδίες με την μόδα της δυτικής μουσικής. Οι περισσότεροι σημαντικοί απ’ αυτούς έζησαν τον 19ο και 20ό αιώνα στην Κωσταντινούπολη την Σμύρνη τον Πειραιά και την Αθήνα και είχαν ξενική καταγωγή και ιταλική κουλτούρα. Ο τελευταίος παλιός σταμπαδόρος ήταν ο Νικόλαος Αρμάος, όπου δούλεψε πάνω από 50 χρόνια επάνω στο αντικείμενο της λατέρνας αυτό το όργανο που αν και απομακρύνθηκε από την αυθεντική δημοτικη μας παράδοση ωστόσο συνδέεται ρομαντικά με την ανάμνηση της παλιάς Αθήνας (296, 297).

**  Ηχητικά αντικείμενα**

**  Η αρτηκολύρα: **Φτιάχνεται από ελαφρύ ξύλο στην Κρήτη. Έχει τρεις χορδές και το δοξάρι της αποτελείται από τρίχες γαϊδουριού ή φυτικές ίνες δίνοντας έναν συντηρητικό ακαθόριστο ήχο. Με αυτήν εξασκούνταν τα παιδιά πριν αποκτήσουν κανονική λύρα. Επίσης φτιάχνουν λύρα με ξεραμένη νεροκολοκύθα στην οποία στερεώνουν ένα ξύλο για χέρι.

**  Οι ταμπουράδες. **Τα παιδιά σε πολλά μέρη της Ελλάδας και κυρίως στην ηπειρωτική φτιάχνουν με μακρόστενες σανίδες και πρόκες καρφωμένες στο κάθε άκρο της τον ταμπουρά. Συνδέουν τις πρόκες με χορδές και παίζουν με τα δάχτυλα ή με πένα (297).

**  Το διόλι. **Το διόλι που λέγεται και βιολί ή σαντούρα, φτιάχνεται από χοντρό καλάμι δημιουργώντας μια κοιλότητα ανάμεσα στους δύο κόμπους του και προσθέτοντας μικρούς ξύλινους καβαλάρηδες στα δύο άκρα του,  τα παιδιά μιμούνται τον ήχο του βιολιού ή της λύρας βγάζοντας βέβαια έναν ήχο ακαθόριστης τονικότητας (298).

Η μουσική είναι η λαικότερη των Καλών Τεχνών. Ο λαός ζητάει την έκφραση του στις απλούστερες μορφής της και ανταποκρίνεται στις έντεχνες, κατά την δύναμη του. Η προσέγγιση της μουσικής δεν προϋποθέτει τίποτα όπως και δεν γνωρίζει όριο καλλιέργειας για τους μύστες της. Η κραυγή του πόνου, το επιφώνημα της έκπληξης, το γέλιο, ο στεναγμός είναι μουσική. (Νικίας Λούτζης, «Η Ζάκυνθος μετά μουσικής» Κοσμική Μουσική (Έντεχνη) Τόμος Β’, 2008:179)

Κάθε λαός σε συνάτηση με τον πολιτισμό και τιν ψυχισμό του, διαμορφώνει ιδιαιτερότητα μουσικών γούστων και μουσικής έκφρασης. Ο ίδιος αυτός λαός με τον καιρό θα γεννήσει και τους «μαστόρους» που θα πάρουνε την μουσική του στο εργαστήριο τους. Όσοι απο αυτούς επηρεαστούν απο την λαική μουσική και μεταπλάσουνε το μήνυμα της σε έντεχνες μορφές θα απαρτίσουνε μια Εθνική ή μια Τοπική Σχολή. (Νικίας Λούτζης, «Η Ζάκυνθος μετά μουσικής» Κοσμική Μουσική (Έντεχνη) Τόμος Β’, 2008:179)

Κάπως έτσι μπορούμε σήμερα να μιλάμε για την μετάγγιση του επτανησιακού μουσικού πολιτισμού η οποια πραγματοποιηθηκε μετα την ένωση με το Βασίλειο της Ελλάδας (1864) και έδωσε κυριολεκτικά το ένευσμα της νεοελληνικής μουσικής αναγέννησης, με στόχους άμεσους: την αναζήτηση της ελληνικής έμπνευσης και την διαμόρφωση ελληνικού ήχου και με απώτερο σκοπό της διαμόρφωση της ελληνικής αισθητικής πρότασης. (Νικίας Λούτζης, «Η Ζάκυνθος μετά μουσικής» Κοσμική Μουσική (Έντεχνη) Τόμος Β’, 2008:179-180)

**Η δημιουργία της Επτανησιακής Σχολής**

Η επτανησιακή μουσική δημιουργία εξελικτικά απέκτησε το χαρακτήρα και το ύφος που λειτουργούνε ως κοινοί παρανομαστές αυτού που ονομάζουμε «Σχολή».

Τον όρο «Επτανησιακή Σχολή» υοθετήσανε πρώτοι ο κ.Άσώπιος και Εμ. Ροϊδης (Γεώργιος Ζώρας, «Η ιστορία και η κοινωνική και πενυματική κατάστασις εν Επτανήσω», Ελληνική Δημιουργία, Τεύχος 135: 1953.)

Υιοθέτησε αργότερα στην λογοτεχνία απο τον Κωστή Παλαμά στα κριτικά του δοκίμια για τους επτανήσιους ποητές. Επίκεντρο αυτής της αξιόλογης παραγωγής είναι ο Διονύσιος Σολωμός. (Wikipedia)

H Επτανησιακή Σχολή στην Μουσική Ιδρύθηκε από τον Νικόλαο Μάντζαρο και διήρκεσε από τον 19ο έως τις αρχές του 20ού αιώνα. (Wikipedia)

Προτού όμως προσδιορίσουμε τη Επτανησιακή Μουσική Σχολή  θα πρέπει να αναφέρουμε μια σύντομη περιγραφή σχετικά με τα ιστορικά, κοινωνικά και πνευματικά πλαίσια της εποχής.

Η βενετσιάνικη κυριαρχία και το κρητικό μεταναστευτικό κύμα μετα την πτώση της Κάντιας (1669) είχαν ανοίξει τις ευαισθησίες και τα οράματα του Επτανησιακόυ λαού στο ευρωπαϊκό αρμονικό θαύμα. Τόσο στο χώρο της εκκλησιαστικής (Κρητικό Μέλος), όσο και στο χώρο της λαϊκής μουσικής (αρέκιας).

Σε όλα αυτά συμβάλανε πολιτιστικά και οι διάφορες ευρωπαϊκές κατοχές και προστασίες στα Επτάνησα. (Νικίας Λούτζης, «Η Ζάκυνθος μετά μουσικής» Κοσμική Μουσική (Έντεχνη) Τόμος Β’, 2008:19)

Οι Επτανήσιοι συνθέτες του 19ου αιώνα ήταν συνειδητά Ιόνιοι, τόσο απο την άποψη των ερεθισμάτων όσο και απο την άποψη της εκφραστικής φόρμας.

Τα ερεθίσματα ξεπηδούσαν απο την ιδότυπη επτανησιακή λαχτάρα τους, ενω οι φόρμες αναζητούσαν την ισορροπία ανάμεσα στο ακαδημαϊσμο των ιταλικών ωδείων (στα οποία σπουδάζανε) και στην ντόπια λαική έκφραση (με την οποία ανατραφήκανε). (Νικίας Λούτζης, «Η Ζάκυνθος μετά μουσικής» Κοσμική Μουσική (Έντεχνη) Τόμος Β’, 2008: 179)

Δημιούργησαν έτσι μια Σχολή παρά την νησιωτική διάσπαση και τις αναμφισβήτητες ιδιορρυθμίες τους.

Ίσως βέβαια αυτο να ήταν και ο συνεδτικός κρίκος για να διαπλάσουνε τον χαρακτήρα της Επτανησιακής σχολής. (Θεόδωρος Ν.Συναδινός, « Συμβολή στη μελέτη της νεοελλληνικής μουσικής» Παγκόσμια Επιθεώρησις πνευματικής καλλιέργειας, 1957: 50).

Σύμφωνα με τον Θ.Συναδινό η Επτανησιακή Σχολή είχε τρεις βάσεις: στο περιβάλλον (έμψυχο ή άψυχο), στην ιταλική επίδραση και στον πατριωτισμό των Επτανήσιων.

Με βάση το βιβλίο του Νικία Λούτζη (« Η Ζάκυνθος μετα μουσικής» Τόμος Γ, 2010: 54) θα προθέσει στο τριπτυχο της επιτυχίας του Συναδινού και την μορφή του ηγέτη της που δεν είναι άλλος απο το Νικόλαο Χαλκιόπουλο – Μάνταζρο.

**Οι κύριοι εκπρόσωποι της Επτανησιακής Σχολής**

Ο **Νικόλαος Χαλικιόπουλος Μάντζαρος** ([Κέρκυρα](https://el.wikipedia.org/wiki/%CE%9A%CE%AD%CF%81%CE%BA%CF%85%CF%81%CE%B1), 26 Οκτωβρίου 1795 – Κέρκυρα, 12 Απριλίου 1872) ήταν [Έλληνας](https://el.wikipedia.org/wiki/%CE%88%CE%BB%CE%BB%CE%B7%CE%BD%CE%B5%CF%82) [συνθέτης](https://el.wikipedia.org/wiki/%CE%A3%CF%85%CE%BD%CE%B8%CE%AD%CF%84%CE%B7%CF%82), ιδρυτής της μουσικής [Επτανησιακής Σχολής](https://el.wikipedia.org/wiki/%CE%95%CF%80%CF%84%CE%B1%CE%BD%CE%B7%CF%83%CE%B9%CE%B1%CE%BA%CE%AE_%CE%A3%CF%87%CE%BF%CE%BB%CE%AE_(%CE%BC%CE%BF%CF%85%CF%83%CE%B9%CE%BA%CE%AE)). Θεωρείται ένα από τους ανθρώπους που έβαλαν τις βάσεις για την [ελληνική έντεχνη μουσική](https://el.wikipedia.org/wiki/%CE%95%CE%BB%CE%BB%CE%B7%CE%BD%CE%B9%CE%BA%CE%AE_%CE%9C%CE%BF%CF%85%CF%83%CE%B9%CE%BA%CE%AE). Σπουδαιότερο έργο του θεωρείται η μελοποίηση του _[Ύμνου εις την Ελευθερίαν](https://el.wikipedia.org/wiki/%CE%8E%CE%BC%CE%BD%CE%BF%CF%82_%CE%B5%CE%B9%CF%82_%CF%84%CE%B7%CE%BD_%CE%95%CE%BB%CE%B5%CF%85%CE%B8%CE%B5%CF%81%CE%AF%CE%B1%CE%BD)_ του Διονυσίου Σολωμού, της οποίας το [1865](https://el.wikipedia.org/wiki/1865) η πρώτη στροφή της (1829) καθιερώθηκε ως ο [Εθνικός ύμνος](https://el.wikipedia.org/wiki/%CE%95%CE%B8%CE%BD%CE%B9%CE%BA%CF%8C%CF%82_%CF%8D%CE%BC%CE%BD%CE%BF%CF%82) της Ελλάδας. Είναι ο συνθέτης της μονόπρακτης κωμικής όπερας _Don Crepuscolo_, που είναι η πρώτη σωζόμενη όπερα Έλληνα δημιουργού ([1815](https://el.wikipedia.org/wiki/1815)). Έχει συνθέσει επίσης, τα πρώτα γνωστά έργα σε ελληνική γλώσσα για φωνή και ορχήστρα, την 'Aria Greca' ([1827](https://el.wikipedia.org/wiki/1827)), τη συλλογή τραγουδιών _16 Arie Greche_ (1830) που περιλαμβάνει μελοποιήσεις πολλών ποιημάτων του Σολωμού (Ξανθούλα, Φαρμακωμένη) αλλά και του [Θουρίου](https://el.wikipedia.org/wiki/%CE%98%CE%BF%CF%8D%CF%81%CE%B9%CE%BF%CF%82) του [Ρήγα Φερραίου](https://el.wikipedia.org/wiki/%CE%A1%CE%AE%CE%B3%CE%B1%CF%82_%CE%A6%CE%B5%CF%81%CE%B1%CE%AF%CE%BF%CF%82),τον κύκλο 6 τραγουδιών σε στίχους του ποιητή [Γεώργιου Κανδιανού Ρώμα](https://el.wikipedia.org/w/index.php?title=%CE%93%CE%B5%CF%8E%CF%81%CE%B3%CE%B9%CE%BF%CF%82_%CE%9A%CE%B1%CE%BD%CE%B4%CE%B9%CE%B1%CE%BD%CF%8C%CF%82_%CE%A1%CF%8E%CE%BC%CE%B1%CF%82&action=edit&redlink=1) με τίτλο _Οι παλμοί της καρδιάς μου_, μελοποιήσεις ιταλικών ποιημάτων αλλά και δικών του στίχων. Είναι επίσης συνθέτης των πρώτων γνωστών ελληνικών έργων για κουαρτέτο εγχόρδων (_Partimenti_, εργά του Ιταλού Fedele Fenaroli τα οποία ο Μάντζαρος επεξεργάστηκε, περίπου [1850](https://el.wikipedia.org/wiki/1850)), του πρώτου ελληνικού πιανιστικού ρεπερτορίου, του πρώτου ελληνικού έργου σε μορφή [φούγκας](https://el.wikipedia.org/wiki/%CE%A6%CE%BF%CF%8D%CE%B3%CE%BA%CE%B1), της πρώτης μνημονευόμενης ελληνικής [συμφωνίας](https://el.wikipedia.org/wiki/%CE%A3%CF%85%CE%BC%CF%86%CF%89%CE%BD%CE%AF%CE%B1_(%CE%BC%CE%BF%CF%85%CF%83%CE%B9%CE%BA%CE%AE)) (χαμένη) αλλά και άλλων πολλών συμφωνιών, καθώς και ο συγγραφέας του πρώτου δοκιμίου μουσικής ανάλυσης (_Rapporto_, [1851](https://el.wikipedia.org/wiki/1851)) και των πρώτων μουσικοπαιδαγωγικών συγγραμμάτων στην [Ελλάδα](https://el.wikipedia.org/wiki/%CE%95%CE%BB%CE%BB%CE%AC%CE%B4%CE%B1).(Wikipedia)

**Παύλος Καρρέρ ή Καρρέρης** ([Ζάκυνθος](https://el.wikipedia.org/wiki/%CE%96%CE%AC%CE%BA%CF%85%CE%BD%CE%B8%CE%BF%CF%82), 12 Μαΐου 1829 - [Ζάκυνθος](https://el.wikipedia.org/wiki/%CE%96%CE%AC%CE%BA%CF%85%CE%BD%CE%B8%CE%BF%CF%82), 7 Ιουνίου 1896) ήταν [Έλληνας](https://el.wikipedia.org/wiki/%CE%88%CE%BB%CE%BB%CE%B7%CE%BD%CE%B5%CF%82) [συνθέτης](https://el.wikipedia.org/wiki/%CE%A3%CF%85%CE%BD%CE%B8%CE%AD%CF%84%CE%B7%CF%82). Υπήρξε ηγετική μορφή της επτανησιακής μουσικής και δημιουργός εθνικής [όπερας](https://el.wikipedia.org/wiki/%CE%8C%CF%80%CE%B5%CF%81%CE%B1) και φωνητικής μουσικής βασισμένης σε ελληνικά θέματα, ελληνόγλωσσα [λιμπρέτα](https://el.wikipedia.org/wiki/%CE%9B%CE%B9%CE%BC%CF%80%CF%81%CE%AD%CF%84%CE%BF) και στίχους, καθώς και μελωδίες εμπνευσμένες από τη δημοτική και την αστικολαϊκή παράδοση της νεότερης Ελλάδας.

Το 1857 και εγκαταστάθηκε στη Ζάκυνθο όπου συνεργάστηκε ως αρχιμουσικός και ως ιμπρεσάριος με τα τοπικά θέατρα, συνέθεσε την πρώτη του εθνικού περιεχομένου όπερα, τον τετράπρακτο _Μάρκο Βότζαρη_ (1858-1860), καθώς και πολυάριθμα άσματα σε ελληνικούς στίχους, ανάμεσα στα οποία το πασίγνωστο _κλέφτικο_ «Ο Γερο-Δήμος», ένα δημοτικοφανές  τραγούδι που ενσωματώθηκε στην παραπάνω όπερα. 

Στην ίδια περίπου γραμμή, αλλά πιο προχωρημένες συνθετικά είναι και οι άλλες δύο εθνικές του όπερες, η ατμοσφαιρική οριεντάλ _Κυρά Φροσύνη_ (λιμπρέτο από τον Ελισαβέτιο Μαρτινέγκο, βασισμένο στο ομότιτλο εκτενές ποίημα του [Αριστοτέλη Βαλαωρίτη](https://el.wikipedia.org/wiki/%CE%91%CF%81%CE%B9%CF%83%CF%84%CE%BF%CF%84%CE%AD%CE%BB%CE%B7%CF%82_%CE%92%CE%B1%CE%BB%CE%B1%CF%89%CF%81%CE%AF%CF%84%CE%B7%CF%82)), που παρουσιάστηκε στον ζακυνθινό «Απόλλονα» τον Νοέμβριο 1868 και η ηρωικού ύφους _Δέσπω_ (λιμπρέτο από τον συλλέκτη [δημοτικών τραγουδιών](https://el.wikipedia.org/wiki/%CE%94%CE%B7%CE%BC%CE%BF%CF%84%CE%B9%CE%BA%CF%8C_%CF%84%CF%81%CE%B1%CE%B3%CE%BF%CF%8D%CE%B4%CE%B9) και πολυσχιδή λόγιο Αντώνιο Μανούσο), που ανέβηκε στον «[Απόλλωνα](https://el.wikipedia.org/wiki/%CE%98%CE%AD%CE%B1%CF%84%CF%81%CE%BF_%CE%91%CF%80%CF%8C%CE%BB%CE%BB%CF%89%CE%BD_%CE%A0%CE%AC%CF%84%CF%81%CE%B1%CF%82)» των Πατρών, τον Δεκέμβριο 1882. (Ξεπαπαδάκου, Αύρα (2003). [«Ο Μάρκος Βότζαρης του Παύλου Καρρέρ. Μία εθνική όπερα»](https://www.academia.edu/723546/_%CE%9F_%CE%9C%CE%AC%CF%81%CE%BA%CE%BF%CF%82_%CE%92%CF%8C%CF%84%CE%B6%CE%B1%CF%81%CE%B7%CF%82_%CF%84%CE%BF%CF%85_%CE%A0%CE%B1%CF%8D%CE%BB%CE%BF%CF%85_%CE%9A%CE%B1%CF%81%CF%81%CE%AD%CF%81._%CE%9C%CE%AF%CE%B1_%CE%B5%CE%B8%CE%BD%CE%B9%CE%BA%CE%AE_%CF%8C%CF%80%CE%B5%CF%81%CE%B1_%CE%9C%CE%BF%CF%85%CF%83%CE%B9%CE%BA%CF%8C%CF%82_%CE%9B%CF%8C%CE%B3%CE%BF%CF%82_5_2003_27-63_The_Marco_Bozzari_by_Pavlos_Carrer_a_national_Opera_Moussikos_Logos_5_2003_27-63). _Μουσικός Λόγος 5_.)

Παράλληλα με τα εθνικά του μελοδράματα, ο Καρρέρ συνέχισε να συνθέτει ιταλικού ύφους όπερες, όπως η μυθιστορηματικής πλοκής _Fior di Maria_ [Μαριάνθη] (σε λιμπρέτο Giovanni Caccialupi, πρεμιέρα στο Θέατρο Σαν Τζάκομο της Κέρκυρας, Ιανουάριος 1868), στην οποία ανιχνεύονται ρεαλιστικά και προβεριστικά στοιχεία. Αποφασιστικότερα βήματα προς τον σκηνικό και τον μουσικό ρεαλισμό πραγματοποίησε με τη σύνθεση της _Maria Antonietta_ (λιμπρέτο του Γεωργίου Ρώμα, πρεμιέρα στο θέατρο «Φώσκολος» της Ζακύνθου, Ιανουάριος 1884). 

Ο Παύλος Καρρέρ υπήρξε ο δημοφιλέστερος Έλληνας μουσουργός του 19ου αιώνα, ενώ ανέπτυξε σημαντική σταδιοδρομία στην Ιταλία. Παρακολουθούσε από απόσταση αναπνοής τις εξελίξεις στο πεδίο της ευρωπαϊκής όπερας, αφουγκραζόταν την καλλιτεχνική νεωτερικότητα και ανανέωνε διαρκώς τη συνθετική του πρακτική. Στο συνθετικό του ύφος εντοπίζονται ιταλικές επιδράσεις, κυρίως από τον Verdi της μεσαίας περιόδου και το όψιμο belcanto. Ωστόσο, το μουσικό του ιδίωμα διακρίνεται για το ιδιαίτερο προσωπικό του στίγμα, καθώς και για την προσπάθειά του να προσδώσει εθνικό χρωματισμό στις δημιουργίες του. Διαδραμάτισε ηγετικό ρόλο στη χαρακτηριστικότερη εξέλιξη στο πεδίο της έντεχνης νεοελληνικής μουσικής που συντελέστηκε στα Επτάνησα των μέσων του 19ου αιώνα και αφορά στην πρώτη συστηματική προσπάθεια δημιουργίας αυθύπαρκτης εθνικής όπερας. (Ξεπαπαδάκου, Αύρα (2003). (2013). _Παύλος Καρρέρ_. Αθήνα: Fagottobooks. σελ. 357-383). (Wikipedia)

**Η ιταλική επίδραση**

Οι Επτανήσιοι στο διάστημα της βενετοκρατίας μυούνται στην αρμονία και έτσι αρχίζουν να αφουγκράζονται τα μυνήματα της τόσο στο επίπεδο των λαικών ακουσμάτων ( εκκλησιαστική και κοσμική μουσική) όσο και στην έντεχνη. Οι Επτανήσιοι δεν περιορίζονται πια σε μουσικούς προσανατολισμούς αλλά ξεκινούν να φοιτούν και σε ωδεία, πράγμα που τους καθέστησε ικανούς να διαμορφώσουν την μουσική τους φόρμα. . (Νικίας Λούτζης, «Η Ζάκυνθος μετά μουσικής» Κοσμική Μουσική (Έντεχνη) Τόμος Β’, 2008:185)

**Ο πατριωτισμός των Επτανήσιων**

«Η αγάπη προς την Πατρίδα» γράφει ο Θεόδωρος Συναδινός, (Το Επτανησιακό Τραγούδι, Αθήνα 1992) «Υπήρξε ενα απο τα δυνατότερα συναισθήματα υπο το κράτος των οποίων οι Επτανήσιοι μουσουργοί συνέθεσαν τα τραγούδια των ή τα μελοδράματα των».

Οι επτανήσιοι του 19<sup>ου</sup> αιώνα κλείνουν στην ψυχή τους «την ελληνική λαχτάρα», μια λαχτάρα ρομαντική, εξωραϊσμένη, αλλά για κανένα λόγο απλά ιδεαλιστική κατα τη μόδα της εποχής.

Η μουσικής έκφραση της «ελληνικής λαχτάρας» πραγματώθηκε απο τους Επτανήσιους συνθέτες σε δύο επίπεδα. Το πρώτο ήταν θεματολογικό: H Δέσπω, Ο Μάρκος Μπότσαρης, εξελιχθήκανε σε σταθερούς ιόνιους μεταλαμπαδευτικούς ήρωες. Ο Κανάρης και άλλοι περιορίσανε τις μουσικές φιλοδοξίες τους σε πολλά τραγούδια και ο Ιωσήφ Λιμπεράλης και ο Ο Παύλος Καρρέρ εγκαινίασαν το δεύτερο επίπεδο το οποίο είναι το μορφολογικό. (Νικίας Λούτζης, «Η Ζάκυνθος μετά μουσικής» Κοσμική Μουσική (Έντεχνη) Τόμος Β’, 2008:193)

** Το τέλος της Επτανησιακής Σχολής**

Το τέλος της Επτανησιακής Μουσικής Σχολής τοποθετείτε γύρω στα τέλη του 1910. Το  ιστορικό πλαίσιο μέσα στο οποίο τοποθετείτε σηματοδοτείτε μέσα απο δύο γεγονότα: Την Επανάσταση στο Γουδί (1909) και την εγκατάσταση του Σπύρου Σαμαρά στην Αθήνα(1911).

Μετά την πνευματική και και καλλιτεχνική ανθοφορία του 19<sup>ου</sup> αιώνα, η Επτανησιακή Σχολή παρακμάζει και χάνει την ιδιομορφία της. Στο διάστημα της αγγλοκρατίας (1809-1864) σημειώνεται σημαντική κοινωνική ανακατάταξη. Η  παλιά αριστοκρατία του Libro d’Oro σταδιακά υποχωρεί μπροστά στην ανερχόμενη αστική τάξη. Στην συνέχεια αρχίζει να υπάρχει έντονο ενδιαφέρον για την πρωτεύουσα της Ελλάδως, την Αθήνα με αποτέλεσμα τα Επτάνησα να μην αποτελούν πλεον το «κέντρο του κόσμου». . (Νικίας Λούτζης, «Η Ζάκυνθος μετά μουσικής» Κοσμική Μουσική (Έντεχνη) Τόμος Β’, 2008:231)

Επτανησιακή Μουσική σχολή

 « Ο όρος Επτανήσιακος εχει αποκτήσει με τα χρόνια και με το ανάστημα της συκοφαντίας περί μη ελληνικότητας, κάτι το σχεδόν υποτιμητικό, μια χροιά εσκεμμένης περιθωριοποίησης δια του τοπικισμού. Ας μιλήσουμε λοιπόν εφεξής μονο για έντεχνη ελληνική μουσική του 19ου αιώνα...»

Γεώργιος Λεωτσάκος

Γεώργιος Λεωτσάκος, «Λύχνος υπο το μόδιον» ένθετο ομώνυμου CD, Πανεπιστημιακές Εκδόσεις Κρήτης

Βιβλιογραφία

Ανωγειανάκης, Φ. _Ελληνικά Λαϊκά Μουσικά Όργανα . _Αθήνα, «Μέλισσα», 1991.

_«Cave of Forgotten Dreams»_ (3D ταινία ντοκιμαντέρ του Werner Herzog, 2010)
